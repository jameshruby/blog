---
title: A co Jobova žena ?
date: 2021-10-05
draft: false
categories: ["Úvahy"]
---
Job je postava stejnojmenné biblické knihy, polemizujici o utrpeni.
~~~~Pokud by někdo měl mít na zvonku  *„*Pan Spravedlivý”,  pak je to on.
Satan chce ale jeho charakter odtestovat:  

> „Avšak vztáhni nyní svou ruku a zasáhni vše, co má; určitě ti bude do tváře **zlořečit**.”
> [Job‬ ‭1:11‬‬‬](https://www.bible.com/509/job.1.11.csp)

Nastane jedna tragédie za druhou. Přijde o své hospodářství, všechny jeho děti umírají… 

> “Hospodin se pak Satana zeptal: Zdali sis všiml mého otroka Jóba? Neboť není jemu podobného na zemi, muže **bezúhonného** a přímého, bohabojného a odvracejícího se od zlého. Stále se drží své **bezúhonnosti**, i když jsi mne podnítil proti němu, abych jej bezdůvodně pohltil.”
> [Job‬ ‭2:3](https://www.bible.com/509/job.2.3.csp)‬ 

Satan kontruje:

> „Avšak vztáhni nyní svou ruku a zasáhni až k jeho kosti a k jeho masu; určitě ti bude do tváře **zlořečit**.”
> [Job‬ ‭2:5‬](https://www.bible.com/509/job.2.5.csp) 

A Pak se v jeho těle rozrostou vředy.   

Co je ale jedna věc, ktere se Satan ani prstem nedotkne ? Jeho ženy. 
Satan neútočí jen na Joba, ale i na jeho manželství.  
Oba ztratili majetek a děti.
Pro ni je tato ztrata asi horší, a on je v v příliš velké bolesti na to, aby ji mohl být oporou.
On trpí nemocí, kterou ale ona nemůže sdílet. 

> „jeho žena mu řekla: Ty se stále držíš své **bezúhonnosti**? **Zlořeč** Bohu a zemři!” [‭‭](http://‬ ‬‬ https://my.bible.com/bible/509/JOB.2.9)
> [Job‬ ‭2:9](https://my.bible.com/bible/509/JOB.2.9)

Slova ujištění zjevně nejsou jejím jazykem lásky. 
Vybízí ho, aby se vzdal bezúhonnosti kterou vyzdvihoval Bůh, a zlořečil, a tím potvrdil Satanovo tvrzení.
A také  aby *„*umřel” - tedy zabil se. Což by pro ní znamenalo, že by ho nemusela sledovat trpět a mohla by se rovněž znovu vdát s někým zdravím, kdo není na Satanově hitlistu.
A Job ji následně odpovídá:

> „Mluvíš, jako by promlouvala jedna z bláznivých žen . Což budeme přijímat od Boha dobré, a zlé přijímat nebudeme? V tom všem Jób nezhřešil svými rty."
> [Job 2:10](https://my.bible.com/bible/509/JOB.2.10)

Jaká asi byla paní Spravedlivá? Moc toho o ní nevíme.
Co dělala, zatímco chlapci rokovali o Jobově (bez)úhonosti a škrábali mu záda ?
Nosila jim sušenky a čaj ? Zdekovala se někam na chalupu ? 
Seděla v koutě, a tak ji vypraveč příbehu ignoroval ?
Z následujícího verše, by se dalo vyvodit, že ho úplně neopustila,  když se Job takto svěřuje  až po 19 neveselých kapitolách:

> „Můj dech se mé ženě zhnusil… "
> [Job 19:17](https://my.bible.com/bible/509/JOB.19.17)

A Není z celého příběhu nejsmutnější to,  že v tom pan a paní Spravedliví nebyli spolu ?
Že člověk,  který by měl být Jobovy nejblíže, je mu v momentech největší krize nejdál ?
Možná to ale není vůči paní Spravedlivé fér.
Přeci, jen, starozákonní doba byla těžce patriarchální a ženy jsou často jen 
přívěsek mužského hrdiny.
Stejně tak bychom se mohli ptát, co dělala Mojžíšova žena Sipora, zatímco na hoře Sinaj tesal písmenka do kamenných desek.