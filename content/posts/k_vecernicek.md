---
title: Večerníček
date: 2019-02-10
draft: false
categories: ["Povídky"]
---

<!-- nikdy jsem neudal kdy se to odehrava, coz je na jednu stranu fajn,
jako "secret" na stranu druhou by to bylo fajn vedet
Šok začátku nového milenia zmírnovali staré pořádky a životní jistoty.
Pro Kubíka taková jistota byla napříkald že se v určenou hodinu na malé
zrnité televizi objeví televizní hlasatelka.
 -->
Malé roztomilé botičky se odráželi od poctivě rozbitého holešovického
betonu. Plastová kolečka tříkolky se s rachotem překotně otáčela
napříč malým dvorkem.
"Kubíku večerníček," ozval se hlas vycházející z okna chodby.\
Tříkolka byla vzorně zaparkována do dřevěné kůlničky, a malé nožičky
začali stoupat po schodech co nejrychleji to jen šlo.

Nedočkavě seděl před obrazovkou. 
Ať se jí snažil hypnotizovat svým pronikavým pohledem sebevíc,
televizní hlasatelka ne, a ne se objevit. Vzal si tedy k televizi
bedničku s kostičkami, a začal stavět věž.\
Uběhly asi 3 minuty a stále nic. A to už je dlouho.\
Po chvíli se zvedl. To neplatí. Každý den MUSÍ být večerníček. Dneska to
přeci musí být také tak. Měl v ruce kostičku, ale stavět věž ho už nebavilo.
Se zamračeným výrazem nakráčel do kuchyně, naštvaně práskl kostičkou o zem a 
informoval maminku že jde zpátky na dvoreček.

Jezdil do koleček, které čirou náhodou tvořili ležatou osmičku. Sem a
tam, tam a sem. Nekonečně dlouho bylo asi takové množství času
které mezitím uběhlo. Tedy aspoň v jeho dětských představách. Ale i
tříkolka se omrzí, a tak šel opět nahoru.

Televizní obrazovku náhle rozzářil nápis, z kterého Kubík stihl akorát
„Z-V=L-Á-Š-T-N-Í Z-P..".\
Roztřesená kamera sledovala pohyb letícího objektu, který následně
narazil do velké věže, která se po nárazu začala majestátně sunout k
zemi. 
Kubíčkovi to připomínalo,\
jako když děti staví hrad z písku, a jiné dítě přiběhne a skopne jim ho.
A to jen proto, že je z jiné čtvrti než oni. Seděl dále u obrazovky, a z
nedočkavosti pokračoval ve stavbě z dřevěných kostiček. jedna,
druhá...pátá...dvanáctá. Přestal stavět.

Nemyslitelné se stalo skutečností, a on teď bude žít v novém světě bez
večerníčku. Objal si nohy rukama, sklopil hlavu a dal se do usedavého
pláče. Z kuchyně přišla maminka. Začala něco říkat. Nezáleželo ale na
tom co. Nevšimla si totiž kostiček. A tak její slova zanikla v hluku
hroutící se dřevěné věže.
