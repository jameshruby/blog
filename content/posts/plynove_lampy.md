---
title: "Plynové Lampy"
date: 2019-01-12
draft: false
categories: ["Povídky"]
---

*Povídka na motivy fotografií Jiřího Všetečky*

![Zdroj:jirivsetecka.cz](https://www.jirivsetecka.cz/images/gallery/pch30.jpg)

Kdybyste ho potkali při práci, v centru rušné Prahy, neřekli byste, že
se chystá do důchodu. Vincenc Poledník totiž se svýma hladce oholenými
hladkými tvářemi a čipernýma očima, vypadal aspoň o deset let mladší. A
byl to chlap jak hora. Ani jeho kaštanově hnědé vlasy jeho věk
neprozrazovaly. Buďto šlo o genetickou anomálii, nebo měl prostě dobrou
barvu na vlasy. Teď stál ale u botníku svého podkrovního bytu, a
přezouval se ze svých staromódních papučí do již velmi obnošených
polobotek. Nemohl uvěřit tomu, že jde na svojí poslední směnu. Nasadil
si svou čapku a vyrazil ze dveří. Sešel první schodiště. Tam se ale
zastavil, a místo schodiště ven, to vzal vedlejšími schody na střechu.
Téměř se srazil s paní Kolmanovou., Sousedkou, která se vracela s
prádlem.

Nahoře bylo teploučko. Vítr nefoukal, a odpolední slunce se opíralo do
pražských střech. Pokrčil se a zaclonil si sluníčko. Pousmál se. Na malé
stříšce leželo na ručníku mladé opalující se děvče. Slečna Kolmanová.
Ležela v plavkách na břiše, a dlouhé černé vlasy měla na sebou. Chvíli
tam jen tak seděl a vpíjel se jí očima do ještě neopálené kůže. Zdálo
se, že má oči zavřené. Konečně je ale otevřela, otočila se na záda. Byl
trochu zklamaný -- opalování prsou asi nebylo na programu. Konečně si ho
všimla. Zamával na ní. Posadila se a zamávala taky. Vyplázla jazyk. A k
jeho velké radosti si začala stahovat jednu stranu podprsenky. Chvíli na
něj vyzývavě koukala. Pak na něj udělala "tůdle-nůdle" a jiná posměšná
gesta, přehodila přes sebe ručník a zmizela střešním oknem pryč. Vincenc
si přestal žmoulat palec, který měl z nějakého neznámého důvodu v
ústech, a jal se vrátit na svou pochůzku. 

![Zdroj:jirivsetecka.cz](https://www.jirivsetecka.cz/images/gallery/pch23.jpg)

Vykráčel otevřenými vraty, ale nedošel daleko. Pocit, že ho někdo
sleduje byl oprávněný. Babky. Seděli tam nehnutě s pohledem upřeným do
ulice jako tři strážné věže. Jedna v kabátě s hůlkou v ruce, jako by
čekajíc na nějaké výtržníky, které by mohla tou holí rozhánět. Druhá v
zástěře s rukama sepnutýma, tak že si nebyl jistý, jestli v nich nemá
brambor a nechystá se ho po něm hodit. Třetí, ta, co ho míjela na
schodech, seděla v šatech s rukama zkříženýma a mračila se na něj.
Věděla proč to má tak rád na střeše, „smažila" ho tedy kárajícím
pohledem. A tak se otočil, a rychle odkráčel pryč, předtím než si to ta
s tou bramborou rozmyslí.

![Zdroj:jirivsetecka.cz](https://www.jirivsetecka.cz/images/gallery/pch28.jpg)


Prošel se odpolední Prahou až ke svému cíli, v podobě ocelových vrat
patřícím k rozlehlému objektu. Byl zde naposledy. Vešel dovnitř. Vrátný
se na něj usmál a beze slova mu pokynul kloboukem. Vincence Poledníku,
máš poslední směnu.\
Stanul ve velké místnosti s šatními skříňkami, na jejímž konci byl
stojan, V něm stály dlouhé tyče s očkem na konci. Působili děsivě, jako
Husitská armáda s Halapartnami v rukou. Chodil kolem tyčí a snažil se
najít tu svou. Prevíti mu jí dali na poslední směnu naschvál jinam.
Konečně našel ono ošoupané číslo „1303". Vyšel z plynárenské budovy ven.

První lampa ho již vítala. Bude mu to chybět, ten magický život. Začíná
večerním rozžehnutím lampy, tancuje celou noc, a končí brzy ráno, kdy
jde plynař zase okolo, vzít mu život, aby mu ho mohl opět vrátit další
večer.\
V ruce třímal svou teleskopickou tyč. Vytáhl jí až k lampě, a háčkem na
konci zatáhl za očko které vedlo od lucerny. Tím otevřel přívod plynu a
rozsvítil tak malé světélko.

Hradčanské náměstí bylo z jeho nejoblíbenějších, ale také z
nejpracnějších, Ramena lamp jsou na podstavci, v jehož každé ze 4 stran
je jedna ženská postava. Vincenc je měl pojmenované. A tak zapaloval
Janičku z jedné strany i z druhé, a pak se posunul k Pétě, Barunce a
skončil u Kristýnky. Jen žulový podstavec, na kterém tohle celé stálo,
byl větší než Vincenc samotný. Natahoval se s tyčí do několikametrové
výšky, aby rozsvítil všechny lampy.

![Zdroj:jirivsetecka.cz](https://www.jirivsetecka.cz/images/gallery/pch7.jpg)

Užíval si magii následující vteřiny, ve které se rozsvítilo ostatních
šest velkých světel, které bylo v lampě. Plamínek je živý! Připomíná
mládencům, když se vracejí v bujaré náladě v brzkých ranních hodinách
domů, že tu nejsou napořád. Tančí do rytmu milencům líbajícím se v jeho
světélku. Svým světlem usvědčuje zloděje, který se snaží vloupat do domů
nic netušících spících obyvatel.

![Zdroj:jirivsetecka.cz](https://www.jirivsetecka.cz/images/gallery/pch4.jpg)

Na Karlově mostě se proplétal procházejícími lidmi. Zapalované lampy
postupně osvětlovali mlčenlivé sochy.\
Nesmí zapomenout na schody. Sešel z Karlova mostu, po schodech, kde se
mu schovávala jedna lampa. Dostal jednou dokonce vyhubováno, že jí
zapomněl zapálit. Prý si dokonce kvůli tomu místní malíř rozbil na těch
schodech koleno. Prý ve tmě neviděl. Vincenc ale věřil tomu, že to bylo
spíš tím, že chodil domů opilý. Sešel dolů a ze zvyku zapálil lampu
zespoda, I když by to mohl udělat ze schodů. Pokračoval ve své pochůzce,
když v tu uslyšel smích. Podívá se za sebe a co vidí? Na schodech stojí
dítě a natahuje se k lampě. Nestihl ani pohrozit prstem, Dítě zatáhlo a
lampa zhasla. Pak už se jen mihly malé nohy v kraťasech a utíkali z
mostu pryč. Uličník nemytej! Není divu, že dostává stížnosti že ta lampa
nesvítí, když jí může zhasnout malé dítě ze schodů.\
Ty uličníku! Kdyby si radši pod tou lampou studoval, aspoň by s tebe
něco bylo. Jako Klement Gottwald. I když...když nad tím přemýšlel....
![Zdroj:jirivsetecka.cz](https://www.jirivsetecka.cz/images/gallery/pch26.jpg)

Sešel z mostu. Pod lampu, která tam stála seděl "mlčenlivý Antoníček".
Nikdy si neřekli ani slovo, ale Vincenc ho zde potkával pokaždé když měl
službu. Jako obvykle seděl ve svém kloboučku, s dlouhou dýmkou v ruce a
hůlkou opřenou o lavičku. Byl vidět jenom v obrysu. Tedy až do té doby,
než k němu přišel Vincenc a zapálil nad ním lampu, která ozařovala
staříkovi bílé fousy, a obroučky kulatých malých brýlí.

![Zdroj:jirivsetecka.cz](https://www.jirivsetecka.cz/images/gallery/pch3.jpg)


Poslední lampa, kterou rozsvítil, začala vrhat světlo na oprýskanou
zeď.\
Na kulatém rohu bylo kupectví, které na své ceduli slibovalo cukr a
kávu.\
Vešel dovnitř. Sundal si čepici. Paní Kolmanová, která zde mněla večerní
směnu, a stála za pultem, se na něj ani nepodívala, a vyrazila rovnou
pro kafe. Vincenc se přihlouple pousmál. Vrátila se s kouřícím se
hrnkem. Vincenc jí dal na pult peníze.


![Zdroj: Metro.cz/Jiří Všetečka](https://1gr.cz/fotky/idnes/15/053/org/JSK5b8d08_08_dok1175ok.jpg)
<!-- ![Zdroj:jirivsetecka.cz](https://www.jirivsetecka.cz/images/gallery/pch13.jpg) -->

\"Ještě jednou budete na tý střeše očumovat a prostě vás z ní shodím\"
vyjela na Vincence. Ten se pokusil o kajícný výraz hříšníka, který si
jde ke zpovědi, ale moc mu to nešlo.\
\"At se milostpaní nezlobí. Váš syn Oto, mi zase dneska zhasnul lampu.
Ani výprask jsem mu nedal\".\
\"Však byste ho ani nedohonil\" protestovala Kolmanová.\
\"Já myslím že jsme si kvit\" oponoval Vincenc ustrkávajíc z hrnku.

![Zdroj:jirivsetecka.cz](https://www.jirivsetecka.cz/images/gallery/pch9.jpg)

Dopil a vydal se zpátky. Zamyšlený.\
Ráno už lampám brát život nebude. Po něm přijde mladej sekáč.\
Kdoví, možná celý tenhle plyn nahradí něco nového. Možná ten mladej\
sebere všem plynařům práci. Možná bude mít jen magickou páku. A za tu\
zatáhne a všechna světla se rozsvítí. A pokrok nahradí všechna ta
romantická světla. Kdoví...

_______

[Všetečkova tvorba](https://www.jirivsetecka.cz/fotogalerie/prazsky-chodec.php), 
se mi líbí právě proto, že často zachycuje situace, 
nikoliv jen hezké obrázky.  
Možná by jste měli nápady, jak povídku rozvinout ještě dále. 
nejsou zde totiž použité zdaleka všechny fotografie.
